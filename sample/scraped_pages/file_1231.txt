https://support.apple.com/cs-cz/102672
﻿ Jak čistit AirPody - Podpora Apple (CZ) Apple Obchod Mac iPad iPhone Watch AirPods TV a Domácnost Zábava Doplňky Podpora 0 + Jak čistit AirPody Pravidelné čištění vám pomůže udržet AirPody v dobrém stavu. Zjistěte, který model AirPodů máte , nebo si přečtěte, jak čistit AirPody Pro nebo AirPody Max . Čištění mřížek AirPodů Čištění těla AirPodů Čištění nabíjecího pouzdra AirPodů Předcházejte podráždění pokožky Další pomoc Čištění mřížek AirPodů K čištění mřížek AirPodů 3 a AirPodů 4 potřebujete Soupravu Belkin na čištění AirPodů , nebo: Micelární vodu, která obsahuje PEG-6 kaprylové/kapricové glyceridy, například značky Bioderma nebo Neutrogena Destilovanou vodu Dětský zubní kartáček s měkkými štětinkami Dva malé hrníčky Papírovou utěrku Čištění mřížek AirPodů 4 Čistit můžete zakroužkované mřížky na AirPodech 4. Ostatní oblasti nečistěte. Nalijte do hrníčku malé množství micelární vody. Ponořte kartáček do micelární vody, dokud štětinky vodu zcela nenasáknou. Držte AirPod tak, aby mřížka směřovala nahoru. Krouživými pohyby kartáčujte mřížku přibližně 15 sekund. Otočte AirPod a jemně ho osušte o papírovou utěrku. Utěrka se musí dotknout mřížky. Opakujte kroky 2 až 5 ještě dvakrát (celkem třikrát) pro každou mřížku, kterou chcete očistit. Chcete-li micelární vodu smýt, opláchněte kartáček destilovanou vodou a opakujte kroky 1 až 5 s destilovanou vodou pro každou mřížku, kterou jste čistili. Než AirPody vložíte do nabíjecího pouzdra nebo použijete, nechte je úplně vyschnout, alespoň dvě hodiny. Čištění mřížek AirPodů 3 Čistit můžete zakroužkované mřížky na AirPodech 3. Ostatní oblasti nečistěte. Nalijte do hrníčku malé množství micelární vody. Ponořte kartáček do micelární vody, dokud štětinky vodu zcela nenasáknou. Držte AirPod tak, aby mřížka směřovala nahoru. Krouživými pohyby kartáčujte mřížku přibližně 15 sekund. Otočte AirPod a jemně ho osušte o papírovou utěrku. Utěrka se musí dotknout mřížky. Opakujte kroky 2 až 5 ještě dvakrát (celkem třikrát) pro každou mřížku, kterou chcete očistit. Chcete-li micelární vodu smýt, opláchněte kartáček destilovanou vodou a opakujte kroky 1 až 5 s destilovanou vodou pro každou mřížku, kterou jste čistili. Než AirPody vložíte do nabíjecího pouzdra nebo použijete, nechte je úplně vyschnout, alespoň dvě hodiny. Čištění těla AirPodů Když AirPody  přijdou do kontaktu s látkou, která na nich může zanechat skvrny nebo je jinak poškodit – třeba s mýdlem, šampony, kondicionéry, kosmetickými přípravky, parfémy, rozpouštědly, čisticími prostředky, kyselinami, kyselými potravinami, repelenty proti hmyzu, opalovacími prostředky, oleji nebo barvami na vlasy: Otřete je hadříkem navlhčeným čistou vodou a pak je osušte měkkým suchým hadříkem, který nepouští vlákna. Než je vložíte do nabíjecího pouzdra nebo použijete, nechte je úplně vyschnout, alespoň dvě hodiny. Nedávejte AirPody pod tekoucí vodu a k jejich čištění nepoužívejte ostré předměty ani abrazivní materiály. Čištění nabíjecího pouzdra AirPodů Nečistoty z nabíjecího portu odstraňte čistým a suchým štětečkem s jemnými štětinami. Aby se zabránilo poškození kovových kontaktů, do nabíjecích portů nic nestrkejte. Očistěte nabíjecí pouzdro měkkým suchým hadříkem, který nepouští vlákna. V případě potřeby můžete hadřík lehce navlhčit isopropylalkoholem. Nechte nabíjecí pouzdro uschnout. Dejte pozor, aby se do nabíjecího konektoru nedostala žádná kapalina a k čištění nabíjecího pouzdra nepoužívejte abrazivní materiály. Předcházejte podráždění pokožky Po cvičení s AirPody 3 nebo AirPody 4 nebo pokud bylo vaše zařízení vystaveno tekutinám jako potu, mýdlu, šamponu, makeupu, opalovacímu krému nebo kosmetickým přípravkům, které mohou způsobovat podráždění pokožky, zařízení očistěte a osušte. Abyste maximalizovali své pohodlí a vyhnuli se trvalému poškození zařízení, udržujte AirPody i svou pokožku čisté a suché. Pokud máte alergii nebo jste citliví na určité látky, zkontrolujte materiály obsažené v AirPodech . Přečtěte si o odolnosti AirPodů proti potu a vodě . Další pomoc Pokud čištění váš problém nevyřeší, sjednejte si servis AirPodů . Pokud se vaše AirPody poškodí, můžete objednat náhradní . Pokud se na váš problém nevztahuje omezená záruka Apple, AppleCare+ nebo zákon na ochranu spotřebitele, můžete si AirPody vyměnit za mimozáruční poplatek. Informace o produktech, které nevyrábí Apple, a o nezávislých webech, které Apple nemá pod kontrolou a netestuje je, jsou poskytovány bez doporučení nebo záruky za jejich obsah. Apple v souvislosti s výběrem, výkonem nebo použitím webů nebo produktů třetích stran nepřebírá žádnou odpovědnost. Apple nijak nezaručuje přesnost nebo spolehlivost webů třetích stran. Další informace vám poskytne příslušný výrobce . Datum zveřejnění: 22. dubna 2025 Užitečné? Ano Ne Limit počtu znaků: 250 Limit maximálního počtu znaků je 250. Nezadávejte do komentáře žádné osobní údaje. Odeslat Děkujeme za zpětnou vazbu. Související témata Apple Footer  Apple Podpora Jak čistit AirPody Česko Copyright © 2025 Apple Inc. Všechna práva vyhrazena. Zásady ochrany osobních údajů Smluvní podmínky Prodej a refundace Mapa webu Používání cookies