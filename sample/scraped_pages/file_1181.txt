https://www.apple.com/cz/accessibility/
Zpřístupnění - Apple (CZ) Apple Obchod Mac iPad iPhone Watch AirPods TV a Domácnost Zábava Doplňky Podpora 0 + Zpřístupnění Místní navigace - otevřít nabídku Místní navigace - zavřít nabídku Seznámení Řeč Zrak Sluch Pohyblivost Kognitivní funkce Zpřístupnění Apple Přizpůsob si . Nejlepší technologie je taková, kterou může používat každý. Proto naše produkty a služby navrhujeme pro všechny. S integrovanými funkcemi zpřístupnění, které pomáhají být ve spojení, tvořit a dělat to, co člověka baví. Jak to komu vyhovuje nejlíp. Řeč Inovace, které mluví za vše . Živá řeč Co napíšeš, to řekne. C Co Co Co n Co na Co nap Co napí Co napíš Co napíše Co napíšeš Co napíšeš, to řekne. Více o Živé řeči Živá řeč Živá řeč na iPhonu, iPadu, Macu a Apple Watch funguje tak, že napíšeš, co chceš sdělit, a zařízení to řekne za tebe. Pokud nemůžeš mluvit, máš poruchu řeči nebo radši komunikuješ textovou formou, můžeš Živou řeč používat ke komunikaci při telefonních a FaceTime hovorech i při osobních rozhovorech. Taky si můžeš uložit běžně používané fráze a mít je po ruce jako rychlou odpověď při každodenních interakcích a rozhovorech. Když si třeba vytvoříš kategorii Kavárna, můžeš do ní seskupit často používané fráze, jako „Dám si čaj, prosím“ nebo „S mlékem a cukrem“. Co napíšeš, to řekne. Nastav si Živou řeč na: iPhonu iPadu Macu Apple Watch Všechny funkce na podporu řeči Zrak Větší, výraznější a pro tebe přehlednější . Lupa Na co ukážeš, to uslyšíš. Ohřát OHŘÁT Více o Lupě Lupa Lupa funguje jako digitální zvětšovací sklo. Pomocí foťáku iPhonu nebo iPadu ti zvětší všechno, na co hledáčkem namíříš – od lékovky až po jídelní lístek v přítmí restaurace. Nevidomým nebo slabozrakým, kteří potřebují víc informací o fyzickém okolí, přijde v Lupě vhod režim detekce. Ten kombinuje vstup z fotoaparátu, LiDAR skeneru a strojového učení na zařízení, a nabízí tak inteligentní nástroje jako detekci lidí, detekci dveří nebo detekci nábytku. 1 Když stojíš ve frontě, pomocí detekce lidí zjistíš vzdálenost dalšího člověka od sebe. Detekce dveří tě navede v prostoru a rozpozná v tvém nejbližším okolí dveře, texty a symboly, jako je třeba označení toalety nebo bezbariérového vchodu. Detekce nábytku ti řekne o židlích nebo pohovkách a oznámí ti, jak jsou od tebe daleko a jestli na nich někdo sedí. 2 A na iPhonu můžeš režim detekce používat spolu s akčním tlačítkem, a nechat si tak popsat svoje okolí. 3 Na co ukážeš, to uslyšíš. Nastav si Lupu na: iPhonu iPadu Nastavení zobrazení a velikosti textu Využij displej na maximum. Více o nastaveních zobrazení a velikosti textu Nastavení zobrazení a velikosti textu Pomocí řady nastavení podporovaných napříč platformami si přizpůsobíš zobrazení na zařízení podle osobních preferencí. Využij funkci Tučný text nebo Větší text, ať se ti snadněji čte. Invertuj barvy, zvyš kontrast nebo si pomocí barevných filtrů uprav obrazovku tak, aby co nejlíp vyhovovala tvým zrakovým potřebám. A na iPhonu, iPadu, Macu, Apple Watch a Apple TV si můžeš snížit průhlednost. Tyhle volby se dají v iOS i iPadOS nastavit pro každou aplikaci zvlášť. V macOS si pak můžeš upravit barvu výplně a obrysu ukazatele, aby byl na obrazovce líp vidět. Využij displej na maximum. Nastav si zobrazení a velikost textu na: iPhonu iPadu Macu Apple Watch Apple TV VoiceOver Poslechni si, co se děje na obrazovce. Více o VoiceOveru VoiceOver VoiceOver je čtečka obrazovky, která popisuje, co přesně se děje na tvém zařízení. Zvukové popisy prvků ti pomůžou se snadno orientovat na obrazovce pomocí Bluetooth klávesnice anebo jednoduchých gest na dotykové obrazovce nebo trackpadu. A s kompatibilními braillskými zařízeními můžeš mít na iPhonu, iPadu, Macu, Apple Watch a Apple TV braillský výstup obsahu obrazovky. 4 U zvolených vestavěných hlasů můžeš upravit i jejich výšku. Nech obrázek promluvit. Nastav si VoiceOver na: iPhonu iPadu Macu Apple Watch Apple TV Všechny funkce na podporu zraku Sluch Naladěné na tebe. Hudební haptika Hudba, kterou ucítíš. Více o hudební haptice Hudební haptika Hudební haptika synchronizuje rytmus skladeb s Taptic Enginem, který na tvém iPhonu zodpovídá za vibrace, a zprostředkovává ti zážitek z hudby poklepy, texturami a propracovanou haptickou odezvou. 5 A rozumí si s milióny skladeb v katalogu Apple Music. Hudba, kterou ucítíš. Nastav si Hudební haptiku na: iPhonu Rozpoznávání zvuku Podíváš se dolů a máš přehled. Více o Rozpoznávání zvuku Rozpoznávání zvuku Tahle funkce dokáže pomocí inteligence na zařízení uživatele upozornit, když detekuje některý z 15 různých typů zvuků včetně alarmů, zvukových signálů spotřebičů, klepání na dveře, a dokonce i zvuku plačícího dítěte. Taky můžeš svůj iPhone nebo iPad naučit rozpoznávat unikátní elektronické zvuky v okolí, jako je třeba zvonek u dveří, a nechat se na ně upozornit. Když tvoje zařízení takový zvuk detekuje, dá ti vědět blikáním nebo vibrací. 6 Podíváš se dolů a máš přehled. Nastav si Rozpoznávání zvuku na: iPhonu iPadu AirPods Pro 2 a zdraví sluchu Průlomový zvuk. Žena používající AirPody Pro 2 Novinka AirPods Pro 2 a zdraví sluchu AirPods Pro 2 teď pomocí aktivního tlumení hlasitých zvuků minimalizují vystavení nezdravé úrovni hluku a mají řadu funkcí na podporu sluchu v různých prostředích a situacích. Průlomový zvuk. Nastav si funkce pro zdraví sluchu na: AirPodech Pro 2 Všechny funkce na podporu sluchu Pohyblivost Každý tvůj pohyb je mu rozkazem . AssistiveTouch + Apple Watch Odpovídej pomocí gest. Více k AssistiveTouch + Apple Watch AssistiveTouch + Apple Watch AssistiveTouch pro Apple Watch pomáhá lidem s odlišnostmi horních končetin používat Apple Watch, aniž by se museli dotýkat displeje nebo ovládacích prvků. Pomocí vestavěných pohybových senzorů a strojového učení na zařízení Apple Watch detekují jemné pohyby svalů a aktivitu šlach, takže můžeš displej ovládat gesty rukou, jako je poklepání prsty nebo sevření pěsti. Přijímej hovory, pohybuj ukazatelem po obrazovce, zobrazuj si Oznamovací nebo Ovládací centrum a další. 7 Pomocí AssistiveTouch pro Apple Watch můžeš taky upravovat nastavení VoiceOveru a Switch Control na iPhonu. V AssistiveTouch pro iOS a iPadOS si můžeš upravit standardní gesta jako sevření, otočení nebo přejetí, aby pro tebe byla co nejpohodlnější. A do nabídky AssistiveTouch si přidat další akce, třeba ovládání hlasitosti. Na iPadu si můžeš kousek obrazovky vyhradit pro virtuální trackpad, podle potřeby měnit jeho velikost a používat ho na ovládání zařízení. Můžeš si přizpůsobit i nabídku funkce AssistiveTouch anebo připojit přes Bluetooth, Lightning nebo USB zařízení na ovládání ukazatele na obrazovce. Odpovídej pomocí gest. Nastavení AssistiveTouch na: iPhonu iPadu Apple Watch Podpora sledování očí Klepni. Posouvej . Přejížděj. Svýma očima. Více o podpoře sledování očí Podpora sledování očí Teď můžeš svůj iPhone nebo iPad ovládat čistě jenom očima. Podporu sledování očí nastavíš a zkalibruješ během chvilky přes přední kameru. A díky strojovému učení na zařízení zůstávají všechna data potřebná k nastavení a používání funkce bezpečně na tvém zařízení, nic se neposílá na servery Apple. Podpora sledování očí si rozumí s aplikacemi iOS a iPadOS a nevyžaduje žádný další hardware nebo doplňky. 8 K procházení jiných aplikací můžeš použít funkci Ovládání setrváním, která ti umožní interagovat s ovládacími prvky tak, že na nich po určitou dobu spočineš pohledem. Očima můžeš ovládat i další prvky, jako jsou fyzická tlačítka, posuvníky a jiná gesta. A iPad podporuje i nástroje na sledování očí třetích stran. Nastav si Podporu sledování očí na: iPhonu iPadu Všechny funkce na podporu pohyblivosti Kognitivní funkce Buď přes den soustředěnější . Zvuky na pozadí Měj svůj klid. Více o zvucích na pozadí Zvuky na pozadí Zvuky na pozadí pomáhají potlačit každodenní zvuky, které můžou být rušivé, nepříjemné nebo příliš intenzivní. Nepřetržitý vyvážený zvuk přehrávaný na pozadí – vysoký nebo hluboký šum anebo zvuk oceánu, deště nebo tekoucího potoka – ti pomůže líp se soustředit nebo uvolnit. Tyhle zvuky se při používání zařízení prolínají s ostatními zvuky zařízení nebo systému. Měj svůj klid. Nastav si Zvuky na pozadí na: iPhonu iPadu Macu Předčítání obsahu Tahle funkce ti řekne, co chceš slyšet. Více o Předčítání obsahu Předčítání obsahu Jestli text, který čteš nebo píšeš, radši slyšíš, přijdou ti vhod funkce jako Předčítat obsah obrazovky, Přečíst výběr nebo Odezva psaní. Ty totiž k textu přidávají zvukový rozměr. 4 Funkce Zvýraznit text při čtení zvýrazňuje slova, věty nebo obojí ve zvoleném stylu a barvě, aby se čtení dalo líp sledovat. Zvukovou stránku předčítaného obsahu můžeš upravit podle svých představ nastavením výšky zvoleného hlasu. Tahle funkce ti řekne, co chceš slyšet. Nastav si Předčítání obsahu na: iPhonu iPadu Macu Asistivní přístup Přizpůsob si apky. Ať pracují pro tebe. Více o Asistivním přístupu Asistivní přístup Asistivní přístup umožňuje lidem s kognitivními poruchami snadno si iPhone nebo iPad přizpůsobit, aby se omezila kognitivní zátěž a zařízení vyhovovalo jejich konkrétním potřebám. Tahle funkce, navržená s podněty od jednotlivců s kognitivními poruchami a od jejich důvěryhodných podporovatelů, pomáhá lidem soustředit se na aktivity, které je nejvíc baví a které jsou základem iPhonu a iPadu. Udržování kontaktu s přáteli a rodinou, focení a sdílení fotek, poslech hudby. Asistivní přístup nabízí zřetelné rozhraní s vysoce kontrastními tlačítky a velkými textovými popisky plus nástroje, které pomůžou uživatelům a jejich důvěryhodným podporovatelům zacílit prostředí určitých aplikací – Telefonu a FaceTimu (sloučených do jediné aplikace Hovory), Zpráv, Fotoaparátu, Fotek a Hudby. Taky můžeš pro plochu a aplikace zvolit vizuálnější prostředí založené na mřížce nebo naopak dát přednost rozvržení založenému na řádcích, pokud ti víc vyhovuje text. Přizpůsob si apky. Ať pracují pro tebe. Nastavení Asistivního přístupu na: iPhonu iPadu Všechny funkce na podporu kognitivních potřeb Další zdroje, kde zjistíš víc. Podpora pro zpřístupnění Dostaň ze svých oblíbených funkcí ještě víc Příručky pro vývojáře Objev nástroje pro navrhování s ohledem na zpřístupnění Funkce, které tě posunou dál. Štafeta Produkty Apple jsou tu pro každého sportovce. Pro každého. Pusť si video Více o zpřístupnění od Apple. Naše hodnoty jsou nám vším. Ochrana soukromí Každý produkt a každou službu navrhujeme tak, abychom tvoje data udrželi v bezpečí. Více Životní prostředí Jsme odhodlaní dosáhnout do roku 2030 nulové čisté hodnoty emisí napříč celou naší uhlíkovou stopou. Více Zápatí Apple Kontaktuj nás Podpora Apple pro funkce zpřístupnění je dostupná po telefonu nebo chatu. Více o kontaktování společnosti Apple ohledně podpory pro funkce zpřístupnění Režim detekce vyžaduje zařízení s LiDAR skenerem. LiDAR skenerem je vybavený iPhone 12 Pro, iPhone 12 Pro Max, iPhone 13 Pro, iPhone 13 Pro Max, iPhone 14 Pro, iPhone 14 Pro Max, iPhone 15 Pro, iPhone 15 Pro Max, iPhone 16 Pro, iPhone 16 Pro Max, 11palcový iPad Pro (M4), 13palcový iPad Pro (M4), 12,9palcový iPad Pro (4. generace a novější) a 11palcový iPad Pro (2. generace a novější). Na režim detekce by se nemělo spoléhat v situacích, kdy by mohlo dojít k poškození zdraví nebo zranění, ve vysoce rizikových ani krizových situacích. Režim detekce s akčním tlačítkem podporují iPhone 15 Pro, iPhone 15 Pro Max, iPhone 16 Pro a iPhone 16 Pro Max. Podporuje angličtinu (Austrálie, Indie, Irsko, Jižní Afrika, Skotsko, Spojené království, USA), arabštinu (svět), baskičtinu, bengálštinu (Indie), bhódžpurštinu (Indie), bulharštinu, češtinu, dánštinu, farsí, finštinu, francouzštinu (Belgie, Francie, Kanada), galicijštinu, hebrejštinu, hindštinu, chorvatštinu, indonéštinu, italštinu, japonštinu, kannadštinu, kantonštinu (Hongkong), katalánštinu, korejštinu, kazaštinu, litevštinu, maďarštinu, malajštinu, maráthštinu, němčinu, nizozemštinu (Belgie, Nizozemsko), norštinu, polštinu, portugalštinu (Brazílie, Portugalsko), rumunštinu, ruštinu, řečtinu, slovenštinu, slovinštinu, standardní čínštinu (kontinentální Čína, Tchaj-wan, Liao‑ning, Šen‑si, S’‑čchuan), šanghajštinu (kontinentální Čína), španělštinu (Argentina, Chile, Kolumbie, Mexiko, Španělsko), švédštinu, tamilštinu, telugštinu, thajštinu, turečtinu, ukrajinštinu, valencijštinu a vietnamštinu. Hudební haptika je k dispozici na iPhonu 12 nebo novějším (kromě iPhonu SE). Na Rozpoznávání zvuku by se nemělo spoléhat v situacích, kdy by mohlo dojít k újmě na zdraví nebo zranění, ve vysoce rizikových nebo krizových situacích ani při navigaci. AssistiveTouch pro Apple Watch vyžaduje Apple Watch Series 4 nebo novější. Podpora sledování očí je k dispozici na iPhonu 12 a novějším, iPhonu SE (3. generace), iPadu Pro (M4), 12,9palcovém iPadu Pro (5. generace a novějším), 11palcovém iPadu Pro (3. generace a novějším), iPadu (10. generace), iPadu Air (M2), iPadu Air (4. generace a novějším) a iPadu mini (6. generace). Funkce pro zdravý sluch se můžou změnit. Některé funkce nemusejí být dostupné ve všech oblastech nebo jazycích. Zobrazit celý seznam .  Apple Zpřístupnění Nakupuj a objevuj Nakupuj a objevuj Obchod Mac iPad iPhone Watch AirPods TV a Domácnost AirTag Doplňky Apple Peněženka Apple Peněženka Apple Pay Účet Účet Správa účtu Apple Účet Apple Storu iCloud.com Zábava Zábava Apple One Apple TV+ Apple Music Apple Arcade App Store Apple Store Apple Store Aplikace Apple Store Stav objednávky Nápověda k nakupování Pro firmy Pro firmy Apple a byznys Nakoupit pro firmu Pro školství Pro školství Apple a školství Nakoupit na vysokou Hodnoty společnosti Apple Hodnoty společnosti Apple Zpřístupnění Životní prostředí Soukromí O společnosti Apple O společnosti Apple Newsroom Vedení společnosti Apple Kariérní příležitosti Záruka Investoři Etika a soulad s právními normami Kontaktuj Apple Další možnosti nákupu: Najdi si prodejce poblíž. Nebo volej 800 701 391 . Česko Copyright ©
				
				2025
				 Apple Inc. Všechna práva vyhrazena. Zásady ochrany soukromí Používání cookies Podmínky použití Prodej a refundace Mapa webu