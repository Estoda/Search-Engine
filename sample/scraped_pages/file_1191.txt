https://www.apple.com/cz/studio-display/
Studio Display - Apple (CZ) Apple Obchod Mac iPad iPhone Watch AirPods TV a Domácnost Zábava Doplňky Podpora 0 + Studio Display Místní navigace – otevřít nabídku Místní navigace – zavřít nabídku Přehled Technické specifikace Koupit Studio Display Ponoř se do snu v 5K. 12MP ultraširokoúhlá kamera s centrováním záběru. Šest reproduktorů a prostorový zvuk. Budeš uprostřed znění. Mnohem víc než obyčejný monitor. Studio Display Zakoukej se. Pusť si keynote na americké stránce Prohlédni si Studio Display v rozšířené realitě 27palcový Retina 5K displej 12MP ultraširokoúhlá kamera s centrováním záběru Tři mikrofony a šest reproduktorů s prostorovým zvukem 14,7 miliónu pixelů Jas 600 nitů 1 miliarda barev Široký barevný rozsah P3 Sleduj, co dokážeš. Studio Display tě jako velké nádherné okno od prvního okamžiku vtáhne do nových světů. Je tenký a má obrazovku přes celou plochu. A je nabitý fenomenálními funkcemi, takže na něm všechno ožívá v nádherných barvách a působivých detailech. True Tone Antireflexní povrch Sklo s nanotexturou Balzám na oči. Aby byl obraz co nejpřirozenější, má Studio Display snímač okolního osvětlení, který automaticky upravuje teplotu barev podle tvého prostředí. Minimalizuje odlesky. Maximalizuje soustředění. Studio Display má už ve standardu nejlepší antireflexní povrch na trhu, který omezuje odlesky a přispívá tak k většímu pohodlí a lepší čitelnosti. Díky extrémně nízké odrazivosti na něm každé slovo i každý pixel krásně vyniká. Ještě míň odlesků. I v ostrém světle. Volitelně si můžeš Studio Display pořídit s inovativním sklem s nanotexturou, které je ideální na místa s ostrými zdroji světla, třeba do hodně prosluněných prostor. Rozptylováním světla se odlesky potlačují na úplné minimum, takže si obraz uchovává špičkovou kvalitu i v náročnějších světelných podmínkách. Senzační kamera a zvuk. O tom se bude mluvit. 12MP ultraširokoúhlá kamera s centrováním záběru. Studio Display má vysoce vyspělou kameru s 12MP snímačem a zorným polem 122 stupňů. Díky integrovanému čipu Apple umí centrování záběru, které tak poprvé přichází na Mac. I když nevydržíš chvíli v klidu, centrování záběru tě udrží uprostřed obrazu, aby byly videohovory přirozenější. Pokud se k hovoru přidá někdo další, záběr se rozšíří. A jakmile další účastník ze záběru odejde, kamera se zase zaměří jenom na tebe. Krásně to funguje i v běžně používaných videokonferenčních aplikacích. FaceTime Webex Zoom Čip, čip, hurá. Studio Display je vybavený vlastním čipem A13 Bionic, který podporuje inovativní funkce jako centrování záběru nebo prostorový zvuk. Tvůj hlas bude slyšet. Okolí ne. Díky soustavě tří mikrofonů studiové kvality budeš při videohovorech a na zvukových nahrávkách slyšet jasně a zřetelně. A směrové formování paprsku zajistí, že ostatní uslyší tebe – ne to, co se děje kolem. Šest reproduktorů. Zvuk jako v kině. Streamuj Foundation v aplikaci Apple TV Čtyři woofery v antirezonančním uspořádání reprodukují hutné, čitelné basy s minimálním zkreslením. A dva vysoce výkonné tweetery je doplňují přesnými středy a nabroušenými výškami. Je to nejvěrnější reproduktorová soustava, jakou jsme kdy pro Mac vytvořili. Zvuk kolem a kolem a kolem. Prostorový zvuk tě obklopí ze všech stran. Jako by člověk měl vlastní kino nebo koncertní sál. Když si pustíš muziku nebo video v Dolby Atmos, čip A13 Bionic ve spolupráci se všemi šesti repro­duktory rozehraje sofistikovaný filmový zvuk. Šťáva pro všechny. Tři porty USB‑C umožňují připojovat, napájet a nabíjet zařízení – od sítí přes externí disky až po klávesnici, myš nebo iPhone. Přes port Thunderbolt připojíš Studio Display k Macu jediným kabelem. A stejným portem můžeš kompatibilní notebooky Mac nabíjet – 14palcový MacBook Pro dokonce v režimu rychlého nabíjení. 3× USB‑C 1× Thunderbolt Mac Studio a Studio Display. Tým snů. S Macem se hezky doplňují. Studio Display je ideální parťák k neskutečně kompaktnímu a ohromně výkonnému Macu Studio. A skvěle se hodí i k dalším notebookům a desktopům Mac, od MacBooku Pro přes MacBook Air až po Mac Pro nebo Mac mini. Více o Macu Studio Přikloní se k tvému úhlu pohledu. Studio Display se dá pořídit se dvěma různými stojany nebo montážním adaptérem, takže hladce zapadne přesně tam, kde ho potřebuješ. Stojan s nastavitelným náklonem. Integrovaný stojan můžeš hladce naklonit v rozsahu 30 stupňů. Volitelný stojan s nastavitelným náklonem a výškou. Rameno s protiváhou umožňuje nastavit náklon v rozsahu 30 stupňů a výšku v rozsahu 105 mm. Displej díky němu při nastavování působí, jako by vůbec nic nevážil. Volitelný adaptér držáku VESA. U speciálních sestav využiješ adaptér držáku VESA, který podporuje orientaci na výšku i na šířku. Je kompatibilní s každým kloubovým ramenem nebo držákem VESA na stěnu i na stůl o rozměru 100 × 100 mm. Vykouzli něco úžasného. Magic doplňky jsou bezdrátové, dobíjecí, precizní, pohodlné – a nově i ve stříbrno-černém provedení, které ladí s designem Studio Displaye. Krásně doplní tvoji studiovou sestavu. Touch ID Magic Trackpad Stvořený pro macOS. Náš hardware a software jsou pro sebe dělané. Jejich úzká integrace umožňuje úžasné funkce jako centrování záběru nebo prostorový zvuk. V rámci profesionálních pracovních postupů podporuje macOS referenční režimy a precizní kalibraci podle průmyslových standardů – jak při práci s HD nebo SD videem, tak i v jiných oborech včetně fotografie, vývoje webů, grafického designu nebo tisku. Více o macOS Podívej se v rozšířené realitě, jak se bude Studio Display vyjímat na tvém stole. Otevři si tuhle stránku v Safari na iPhonu nebo iPadu. Zobrazit Studio Display v AR Zobrazit Studio Display a Magic doplňky v AR Navržený s ohledem na Zemi. Od designu přes způsob balení až po samotné používání je Studio Display koncipovaný tak, aby se minimalizoval jeho dopad na životní prostředí. Ve všech magnetech používá 100% recyklované prvky vzácných zemin. Stojan je vyrobený ze 100% recyklovaného hliníku. A všechna panenská dřevní vlákna v obalech pocházejí ze zodpovědně obhospodařovaných lesů. Navíc má Studio Display certifikaci ENERGY STAR® * a nulový obsah různých škodlivin. Doplňky Omrkni doplňky k Macu. Nakoupit Mac ve firmě Pozvedni svůj byznys o třídu výš. Více Apple a školství Technologie Apple pomáhají pedagogům a studentům měnit svět k lepšímu. Více Zápatí Apple Bezplatné doručení A taky bezplatné vrácení. Datum doručení se zobrazí při dokončování nákupu. Více Pomoc s nákupem Máš otázku? Stačí zvednout telefon a promluvit si s naším specialistou. Volej 800 701 391. * ENERGY STAR a značka ENERGY STAR jsou registrované ochranné známky, které vlastní U.S. Environmental Protection Agency. Některé funkce, aplikace a služby nejsou k dispozici ve všech zemích nebo oblastech.  Apple Mac Displeje Studio Display Nakupuj a objevuj Nakupuj a objevuj Obchod Mac iPad iPhone Watch AirPods TV a Domácnost AirTag Doplňky Apple Peněženka Apple Peněženka Apple Pay Účet Účet Správa účtu Apple Účet Apple Storu iCloud.com Zábava Zábava Apple One Apple TV+ Apple Music Apple Arcade App Store Apple Store Apple Store Aplikace Apple Store Stav objednávky Nápověda k nakupování Pro firmy Pro firmy Apple a byznys Nakoupit pro firmu Pro školství Pro školství Apple a školství Nakoupit na vysokou Hodnoty společnosti Apple Hodnoty společnosti Apple Zpřístupnění Životní prostředí Soukromí O společnosti Apple O společnosti Apple Newsroom Vedení společnosti Apple Kariérní příležitosti Záruka Investoři Etika a soulad s právními normami Kontaktuj Apple Další možnosti nákupu: Najdi si prodejce poblíž. Nebo volej 800 701 391 . Česko Copyright ©
				
				2025
				 Apple Inc. Všechna práva vyhrazena. Zásady ochrany soukromí Používání cookies Podmínky použití Prodej a refundace Mapa webu