https://www.apple.com/cz/privacy/
Soukromí - Apple (CZ) Apple Obchod Mac iPad iPhone Watch AirPods TV a Domácnost Zábava Doplňky Podpora 0 + Soukromí Místní navigace – otevřít nabídku Místní navigace – zavřít nabídku Přehled Vlastnosti Kontrola Štítky Zpráva o transparentnosti Zásady ochrany soukromí Ochrana soukromí. To je Apple. Ochrana soukromí. To je Apple. Soukromí je základní lidské právo. A taky jedna z našich stěžejních hodnot. Proto naše produkty a služby navrhujeme tak, aby soukromí chránily. Přesně takové inovace nám dávají smysl. Apple Intelligence. Ohromné schopnosti. Ohromná ochrana soukromí. Apple Intelligence je systém osobní inteligence, který ti pomůže psát, vyjadřovat se a být produktivní bez většího úsilí. Díky převratné ochraně soukromí ti dává jistotu, že se k tvým datům nedostane nikdo jiný. Ani Apple. Zpracování na zařízení umožňuje funkcím Apple Intelligence počítat s tvými informacemi, aniž by docházelo k jejich sběru. Zpracování přímo na zařízení Základním režimem Apple Intelligence je zpracování na zařízení. Hodně požadavků tak dokáže vyřizovat bez posílání dat kamkoli. Hluboká integrace s prostředím Macu Staví na výkonu čipů Apple Navržená tak, aby při každém kroku chránila tvoje soukromí Privátní cloudový computing rozšiřuje ochranu soukromí tvého Macu při zpracovávání složitějších požadavků. Privátní cloudový computing Některé požadavky si říkají o větší výpočetní výkon. Při vyřizování takových složitějších požadavků může Apple Intelligence využívat privátní cloudový computing, který rozšiřuje ochranu soukromých dat z tvého Macu i na servery s čipy Apple. Tvoje data se používají jenom pro tvoje požadavky Tvoje data se nikdy neukládají ani nikomu nezpřístupňují Příslib ochrany soukromí můžou ověřit nezávislí experti Teď k dispozici v angličtině * Takhle každý den chráníme tvoje soukromí. Skryté a zamknuté aplikace. Vyber si, co bude vidět. Skryté a zamknuté aplikace Skryté aplikace umožňují ukázat obrazovku někomu jinému a přitom chránit citlivé věci v telefonu. A ještě víc se dá soukromí chránit skrytím zamknuté aplikace. Název a ikona skryté aplikace tak zmizí z plochy a výsledků hledání, pozastaví se i její oznámení. Pro přístup k zamknutým nebo skrytým aplikacím je potřeba Face ID, Touch ID nebo kód. Anonymní prohlížení. Robustní ochrana soukromí. Anonymní prohlížení Když zapneš anonymní prohlížení, Safari nebude ukládat stránky, co navštívíš, tvoje vyhledávání ani žádné údaje, které vyplníš do formulářů. Vyspělá ochrana před sledováním a fingerprintingem účinně pomáhá bránit webům ve sledování nebo identifikaci tvého zařízení. A okna anonymního prohlížení se automaticky zamykají, když je nepoužíváš. Přístupové klíče. Jednoduché a bezpečné. Ne jako hesla . Přístupové klíče Přístupové klíče nahrazují hesla jedinečnými digitálními klíči, které fungují jenom na určitých webech nebo v příslušných aplikacích. Phishingu nebo úniku dat z webu se bát nemusíš. Přístupové klíče se bezpečně synchronizují mezi zařízeními Apple. K ověření stačí použít Touch ID nebo Face ID. A je to. Dej alba pod zámek. Skryté a Nedávno smazané fotky uvidíš jenom ty. Dej alba pod zámek Alba Skryté a Nedávno smazané jsou ve výchozím nastavení zamčená a dají se odemknout ověřovací metodou tvého zařízení – pomocí Face ID, Touch ID nebo kódem. Bezpečnostní kontrola. I ve chvílích krize můžeš být v klidu Bezpečnostní kontrola Bezpečnostní kontrola je oddíl v Nastaveních, který pomůže lidem v situacích domácího nebo partnerského násilí rychle resetovat přístup, který udělili ostatním. Najdeš v ní i seznam všech přístupů udělených jiným osobám a aplikacím. Více o tom, jak zařízení Apple chrání tvoje osobní bezpečí Přehled o sledování aplikacemi. Vyber, kterým aplikacím sledování sledování sledování sledování povolíš. Přehled o sledování aplikacemi Informovaně se rozhodni, jaké aplikace budeš používat a jaká oprávnění jim udělíš. Pokud tě chtějí aplikace sledovat v jiných aplikacích nebo na webech, které patří jiným společnostem, musí tě nejdřív požádat o oprávnění. A v Nastaveních můžeš svoje preference u libovolné aplikace kdykoli změnit, nebo zobrazování těchto požadavků rovnou zakázat. Ochrana soukromí v Mailu. Čti Čti , maž a odpovídej bez obav. Ochrana soukromí v Mailu Ochrana soukromí v Mailu skrývá tvoji IP adresu, takže si ji odesílatelé nemůžou spojit s jinými aktivitami na webu ani určit tvoji polohu. Navíc nedovoluje odesílatelům zjistit, jestli a kdy si příjemce jejich e‑mail otevřel. Naše aplikace si hledí svého. Ne tvého. Safari zamete se slídivými trackery. Safari Některé weby umožňují stovkám různých společností sbírajících data sledovat tvoji aktivitu, sestavovat na jejím základě tvůj profil a nabízet ti na webu reklamy. Inteligentní prevence sledování v Safari využívá strojové učení přímo na zařízení, aby mohla trackery efektivně blokovat. Na panelu nástrojů najdeš Zprávu o soukromí, kde se ti zobrazí okamžitý přehled trackerů, které Safari aktivně blokuje. Při používání anonymního prohlížení se neukládají podrobnosti o prohlížení a navštívené webové stránky se nesdílejí s dalšími tvými zařízeními Apple. A počínaje verzemi iOS 17, iPadOS 17 a macOS Sonoma se při anonymním prohlížení zamykají nepoužívaná anonymní okna, zcela se blokuje načítání známých trackerů na stránkách a při přecházení mezi stránkami se odstraňují sledovací kódy z adres URL. Aplikace Zdraví drží tvoje záznamy pod pokličkou. Zdraví Zdravotní aplikace a zařízení ti pomáhají držet si přehled o těch nejosobnějších detailech, od tepové frekvence až po menstruační cyklus. V aplikaci Zdraví máš svoje data pod kontrolou ty. Rozhoduješ, co zahrnout, co nezahrnout a kdo k tomu bude mít přístup. Pokud chceš svoje data z aplikace Zdraví bezpečně sdílet se svými lékaři, sdílená data se poskytovateli lékařské péče zobrazí v jejich systému. Veškerá tvoje data jsou zašifrovaná a přístup k nim jde získat jenom pomocí kódu, Touch ID nebo Face ID. Takže ať už aplikaci Zdraví používáš jakkoli, vždycky máš svoje data pod kontrolou. Peněženka a Apple Pay neprozradí, co kupuješ. Peněženka a Apple Pay Apple Pay používá při placení specifické číslo zařízení a jedinečný kód transakce. Číslo platební karty se na zařízení ani na serverech Apple nikdy neukládá. A už vůbec ho Apple nepředává obchodníkům. Apple Pay při placení debetní nebo kreditní kartou neuchovává informace, podle kterých by šlo transakci spojit s tebou. Při používání Apple Pay se ukládají informace potřebné jenom pro účely řešení problémů, prevence podvodů a dodržování regulačních předpisů. V Mapách je historie tvojí polohy minulostí. Mapy To, kde se pohybuješ, o tobě může hodně prozradit. Mapy nabízí skvělou uživatelskou zkušenost, aniž by společnost Apple věděla, jaké obchody, ulice nebo zdravotnická zařízení navštěvuješ. A protože se k Mapám nemusíš přihlašovat, tvoje cesty nejsou spojené s tvým účtem Apple. Přizpůsobené funkce, jako je třeba hledání zaparkovaného auta, se vytváří přímo na tvém zařízení. Data, která se používají k vylepšování navigace a tras, nejsou spojená s tvojí identitou. Místo toho se tyto informace propojují s náhodnými identifikátory, které se neustále mění. Fotky umožňují zvolit, kdo co uvidí. Fotky Videa a fotky zachycují tvoje důležité okamžiky, přátele a oblíbené věci. Zařízení Apple jsou navržená tak, aby měl každý svoje vzpomínky pod kontrolou. Rozpoznávání obličejů a detekce objektů a scén, což jsou mechanismy, které stojí za funkcemi jako Pro vás, Vzpomínky, Návrhy pro sdílení a album Lidé, nepracují na cloudu, ale přímo na zařízení. Čipy A13 Bionic a novější provádějí u každé tvé fotky víc než 100 miliard operací, aby na ní rozpoznaly obličeje a místa – aniž by přitom opustily tvoje zařízení. A když si nějaká aplikace řekne o přístup k fotkám, můžeš místo celé své knihovny nasdílet jen vybrané snímky. Zprávy vidí jen ti, kterým je posíláš. Zprávy Ve zprávách a videohovorech se odehrává spousta životních příběhů – od pozvánek po soukromé vtípky. Veškeré textové zprávy na modrém pozadí, obrázky, Animoji a videa se při odesílání mezi zařízeními šifrují. Chytré návrhy ve Zprávách, jako je třeba doporučení na sdílení fotky podle toho, s kým si píšeš, se odehrávají na tvém zařízení. App Store ti ukáže, jak je nakládáno s tvými daty. App Store Každá z 1,8 miliónu aplikací v App Storu musí dodržovat přísná pravidla na ochranu tvého soukromí a zveřejňovat přehled, jak používá tvoje data. A tým expertů Apple všechny aplikace pečlivě posuzuje. Když si budeš nějakou aplikaci před stažením prohlížet, uvidíš u ní štítek o ochraně soukromí, který ti pomůže se rozhodnout, jestli ti všechno vyhovuje. Aplikace, které máš stažené, tě musí o přístup k informacím, jako jsou fotky nebo poloha, vždycky požádat. A kdykoli můžeš změnit, co s nimi sdílíš. iOS 14 a iPadOS 14.5 nebo novější vyžadují, aby tě vývojáři museli nejdřív požádat o souhlas, než začnou tvoji aktivitu za účelem inzerce sledovat v jiných aplikacích nebo webech patřících jiným společnostem. Stejně tak potřebují tvůj souhlas, aby mohli tvoje údaje sdílet s jinými zprostředkovateli dat. Něco nového o ochraně soukromí. Chraň svoje data před malwarem. Několik úrovní zabezpečení a ochranné prvky App Storu ti pomáhají držet si malware od těla. Zobrazit (PDF) Pohlídej si, jak apky nakládají s tvými daty. Spousta lidí si neuvědomuje, jaké osobní informace se o nich každým dnem shromažďují. Zobrazit (PDF) Více o ochraně soukromí u Apple. Podívej se na funkce na ochranu soukromí Měj pod kontrolou, co sdílíš Podívej se, jak aplikace od Apple zachází s tvými daty Zápatí Apple * [an error occurred while processing this directive]  Apple Soukromí Nakupuj a objevuj Nakupuj a objevuj Obchod Mac iPad iPhone Watch AirPods TV a Domácnost AirTag Doplňky Apple Peněženka Apple Peněženka Apple Pay Účet Účet Správa účtu Apple Účet Apple Storu iCloud.com Zábava Zábava Apple One Apple TV+ Apple Music Apple Arcade App Store Apple Store Apple Store Aplikace Apple Store Stav objednávky Nápověda k nakupování Pro firmy Pro firmy Apple a byznys Nakoupit pro firmu Pro školství Pro školství Apple a školství Nakoupit na vysokou Hodnoty společnosti Apple Hodnoty společnosti Apple Zpřístupnění Životní prostředí Soukromí O společnosti Apple O společnosti Apple Newsroom Vedení společnosti Apple Kariérní příležitosti Záruka Investoři Etika a soulad s právními normami Kontaktuj Apple Další možnosti nákupu: Najdi si prodejce poblíž. Nebo volej 800 701 391 . Česko Copyright ©
				
				2025
				 Apple Inc. Všechna práva vyhrazena. Zásady ochrany soukromí Používání cookies Podmínky použití Prodej a refundace Mapa webu